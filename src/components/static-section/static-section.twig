<section class="c-static-section">
  <div class="container">
    <div class="row">
      <div class="col-xl-8">
        <div class="shadow-wrapper">
          <div class="o-content">
            <h1>Základní informace</h1>
            <p>
              <strong>
                Davide, po čtyřech letech vás opět čeká angažmá v Mladé
                Boleslavi. Co pro návrat ke Středočechům rozhodlo?</strong
              >
              <br />
              Od konce sezóny jsme s agentem probírali nabídky z extraligy i z
              první ligy, které jsme dostali. Stále patřím Litvínovu, se kterým
              jsem se nemohl domluvit na přestupové nebo hostovací částce, takže
              se celý proces protáhl. V létě jsem byl bez angažmá, ale jak se
              domluvila částka, která oběma klubům vyhovuje, tak jsem si s
              rodinou a agentem vybírali. Boleslav ze všech nabídek vyšla
              nejlépe.
            </p>
            <p>
              <strong> Můžete být konkrétnější? </strong>
              <br />
              Mám zázemí a půlku rodiny v Liberci, takže i blízkost k domovu.
              Rozhodla i komunikace napřímo. V Boleslavi mi nemazali med kolem
              pusy a řekli, co se ode mě očekává. S Vencou Nedorostem jsme přes
              trenéry řešili moji roli. Nechtěl bych tu být jen tak, abych pak
              nedokázal obstát.
            </p>
            <p>
              <strong>Jaká tedy bude vaše úloha v týmu?</strong>
              <br />
              Je tu hodně ofenzivního útočníků, hodně hráčů, kteří dávají góly.
              O ně se musí někdo postarat, někoho musí mít za zády. Musí se
              cítit bezpečně, aby dobře plnili svoji roli. Do oslabení se pak
              ode mě očekává bolavá tvrdá práce, jako je blokování střel. Nejsem
              tu od toho, abych každý zápas shazoval rukavice. Nechci tým
              oslabovat, chci být co nejvíce prospěšný.
            </p>
            <p>
              <strong
                >Jak se tedy David Štich za čtyři roky od odchodu z Bruslařského
                klubu změnil?</strong
              >
              <br />
              Chtěl bych říct, že je rozumnější, ale po posledním výstupu v
              Mladé Boleslavi to asi tak nevypadá. (smích) Nevěděl jsem, že
              tisková mluvčí Boleslavi stojí mezi střídačkami, prostě jsem ji v
              tom zatmění neviděl. Naštěstí tu ránu hokejkou ode mě neschytala,
              i když to bylo těsné. Nebyl to ani úmysl. Kdo mě zná mimo led, tak
              ví, že bych nic takového neudělal. Blbosti už nedělám každý zápas.
              Sem tam blikanec je, to k hokeji patří. Myslím si, že si v kabině
              umím vybudovat respekt a pronést nějaká slova. Hlavně se snažím
              nastupující generaci pomáhat a předávat zkušenosti.
            </p>
            <p>
              <strong
                >Do Mladé Boleslavi přišel i Tomáš Šmerha, který poznal vaši hru
                v semifinále play off. Už jste si to vyříkali?</strong
              >
              <br />
              Co se stane na ledě, zůstane na ledě, stejně tak v kabině. Po
              zápase se zajde na pivo a je urovnáno. Na pivu bychom se bavili
              jako dva normální lidi. Když jsme to spolu řešili, tak jsme se
              zasmáli, prohodili nějaký žertík a tím to končí. Myslím si, že já
              ani Šmerhič v sobě nic neneseme. Jak na vás zatím působí tým
              Bruslařů?Kádr se tvoří velmi dobrý. Je to mladší, kvalitní a
              bruslivý tým, který má do sezóny velký potenciál. Věřím, že si
              sedneme v kabině i na ledě, budeme skvělá parta a přeneseme to do
              zápasů.
            </p>
            <p>
              <strong>Jak podle vás tenhle tým může dojít daleko?</strong>
              <br />
              Nechci to před sezonou komentovat. Půjde se zápas od zápasu. V
              každém utkání budeme chtít sbírat body a od toho se bude sezóna
              vyvíjet.
            </p>
          </div>
        </div>
      </div>
      {% include "@components/aside/aside-2.twig" %}
    </div>
  </div>
</section>
